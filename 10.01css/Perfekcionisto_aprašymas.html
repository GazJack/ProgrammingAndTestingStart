<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    
<p>Ar visuomenėje susiformavęs neigiamas požiūris į perfekcionistus iš tiesų yra teisingas?

    Psichoterapeutė Katherine Morgan Schafler pateikia naują, netikėtą ir išteisinantį požiūrį į savybę, kurią daug kas nepelnytai laiko yda, – perfekcionizmą.
    
    Daugybę metų psichoterapeutė Katherine Morgan Schafler dirbo su moterimis, save laikančiomis perfekcionistėmis. Visos jos buvo protingos, ambicingos, sunkiai dirbančios ir... jaučiančios, kad su jomis kažkas negerai. Pradėjusi gilintis į savo klienčių patirtis, autorė priėjo stebėtiną išvadą: perfekcionizmas nėra psichikos sutrikimas! Šios savybės laikymas nepataisoma yda daugybę žmonių verčia be reikalo kentėti.
    
    Šioje knygoje K. M. Schafler neigiamą perfekcionisto etiketę siekia paversti džiaugsmą teikiančiu garbingu epitetu. Knygoje gausu tikrų istorijų ir pavyzdžių, pagal kuriuos perfekcionizmas skirstomas į penkis tipus ir paaiškinama, kas būdinga kiekvienam iš jų. Suprantamai, empatiškai ir su humoru parašyta knyga yra tarsi laimės receptas, pateikiamas vienos geriausių šių laikų psichoterapeučių.
    
    Kaip padaryti perfekcionizmą savo sąjungininku, o ne priešu?
    Kaip priimti savo perfekcionizmą ir įžvelgti jo privalumus?
    Kaip siekti didelių tikslų nedvejojant, nesikankinant ir nebaudžiant savęs?
    Kaip nutildyti vidinį kritiką ir pripažinti savo tikruosius talentus.
    „Lengvai suprantamas ir veikti skatinantis vadovas, kaip siekti didelių tikslų nedvejojant, nesikankinant ir nebaudžiant savęs. Privaloma knyga visiems išsišokėliams su didelėmis ambicijomis, kuriems, beje, nepakenktų ir šiek tiek daugiau užuojautos sau."
    – Liz Fosslien, knygų „Septynios didžiosios emocijos", „Emocijos: kaip jos lemia mūsų sėkmes ir nesėkmes" autorė.
    
    KATHERINE MORGAN SCHAFLER – psichoterapeutė, rašytoja ir lektorė, mokslinius laipsnius ir išsilavinimą įgijusi Kalifornijos universitete Berklyje ir Kolumbijos universitete, taip pat kėlusi kvalifikaciją Niujorko Dvasingumo ir psichoterapijos asociacijos kursuose. Be susitikimų su savo knygos skaitytojais, autorė nuolat skaito paskaitas ir dalyvauja profesinėse diskusijose universitetuose, verslo įmonėse, konferencijose ir savęs pažinimo bei sąmoningumo stovyklose.</p>
<a href="Knygų_sąrašas.html">Grįžti atgal</a>

</body>
</html>