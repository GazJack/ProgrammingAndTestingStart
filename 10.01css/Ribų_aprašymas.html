<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    

<p>Knyga, iš karto tapusi New York Times bestseleriu!

    Liaukitės galynėjęsi, išdrįskite išsakyti savo poreikius ir patirkite tikrą buvimo savimi laisvę.
    
    Deramos ribos. Rodos, savaime suprantama – jos būtinos tam, kad vyrautų darbo ir gyvenimo dermė, kad pavyktų atsiriboti nuo toksiškų žmonių ir palaikyti džiugius santykius poroje, su draugais, šeima. Bet ką iš tiesų reiškia deramos ribos? Kaip išreikšti savo poreikius, būti ryžtingiems, bet ir nesijausti kaltiems, kaip pasakyti „ne”, kad tai būtų veiksminga?
    
    Licencijuota konsultantė, daugelio pageidaujama santykių ekspertė ir viena įtakingiausių psichoterapeučių – knygos „Nusistatyk ribas, atrask ramybę” autorė Nedra Glover Tawwab – atskleidžia šios kiekvienam aktualios su daugeliu sričių susijusios problemos paslaptis. Lengvai atpažįstamu ir įtraukiančiu stiliumi pateikiama paprastų, bet veiksmingų patarimų, kaip nusistatyti deramas ribas visais gyvenimo aspektais. Siūlomi būdai paremti mokslinių tyrimų duomenimis ir pasiteisinusia kognityvinės elgesio terapijos specialistų išbandyta praktika. Juos įsisavinę įveiksite nesutarimus dėl galios artimuose santykiuose, nerimą, depresiją, perdegimą ir kitas problemas, kurias sukelia netiesioginė priklausomybė.
    
    ***
    
    „Nenusistačius deramų ribų nepavyks gyventi visavertiškai, kaip
    tikitės. Ši padrąsinanti knyga pateikia veiksmingą veiksmų planą,
    kaip įtvirtinti lūkesčius ir asmenines ribas, kad gyvenime jaustumėtės
    saugūs, gerbtini ir deramai save realizavę, – juk esate to verti.”
    Scott Barry Kaufman, psichologijos mokslų daktaras,
    „The Psychology” tinklalaidės vedėjas ir knygos
    „Transcend” autorius
    
    „Nusistatyk ribas, atrask ramybę” – gyvenimiškas praktinis vadovas,
    nukreipiantis realizuoti turimą savo potencialą ir būti deramai
    laisviems nusistatant priimtinas ribas asmeniniame bei profesiniame
    gyvenime, draugystėje ir asmeniniuose santykiuose. Tai įtraukiantis,
    akis atveriantis skaitinys.”
    Myleik Teele, kompanijos „CURLBOX” įkūrėja
    
    „Tawwab debiutuoja su išsamiu vadovu, padedančiu suprasti ir
    nusibrėžti tarpasmenines ribas… Ji išskiria šešis ribų tipus: f izines,
    seksualines, intelektines, emocines, materialines ir laiko ribas. Apie
    visas jas pateikiama praktinių patarimų. Skaitytojai, sekantys
    Tawwab socialiniuose tinkluose, ir tie, kuriems ypač sudėtinga
    palaikyti ribas asmeniniame gyvenime, tai įvertins.”
    „Publishers Weekly”
    
    „Knygoje „Nusistatyk ribas, atrask ramybę” išsamiai, aiškiai ir
    bendražmogiškai aptariami visi ribų klausimai: kas, kodėl ir kaip;
    perskaitę ją įgysite ryžto ir pasitikėjimo savimi pradėti tuos nelengvus
    pokalbius.”
    Melissa Urban, kompanijos „Whole30″ *
    įkūrėja ir jos vadovė
    
    „Tai tiesiog parankinė knyga, kaip nusistatyti ribas. Nedra mus moko
    ne tik jas deramai nusibrėžti, bet pirmiausia – įsisąmoninti savo
    jausmus ir lūkesčius. Kad atrastume taiką su savimi, tenka giliau
    pažvelgti į save – Nedra padeda ne tik padaryti tai, bet ir, pasiraitojus
    rankoves, imtis darbo, kad mūsų gyvenime įvyktų tikrų pokyčių.”
    Alexandra Elle, knygos „After the Rain” autorė
    
    „Jei ieškote išsamaus, aktualaus ir priimtino vadovo apie ribų
    nusistatymą, jei norite išmokti išsakyti savo poreikius ir pradėti
    gyventi taikoje su savimi, Nedros Tawwab knyga apie ribas –
    kaip tik jums.”
    Sheleana Aiyana, organizacijos „Rising Woman” įkūrėja
    
    „Tai knyga apie ribas, jos mes taip ilgai laukėme! Nedra Tawwab
    mums aiškiai, kryptingai ir su atjauta pateikia patarimų tema, kuri
    aptarinėjama dažnai, bet ne iš esmės. Jei esate linkę gyvenime siektidermės ir permainų santykyje su savimi bei kitais, perskaityti šią knygą jums tiesiog privalu.”
    Vienna Pharaon, licencijuota santuokos ir šeimos terapeutė,
    organizacijos „Mindful Marriage & Family Therapy”
    įkūrėja
    
    Nedra Glover Tawwab – licencijuota psichoterapeutė, daugelio pageidaujama santykių ekspertė, turinti dvylika metų darbo patirties. Dirba pačios įkurtame ir vadovaujamame konsultacijų kabinete „Kaleidoscope Counseling”. Jos straipsniai publikuojami tokiuose leidiniuose bei interneto naujienų portaluose kaip New York Times, Guardian, Psychology Today, Self ir Vice. Kviečiama dalyvauti daugybėje tinklalaidžių, kaip antai, Don’t Keep Your Day Job, Do the Thing ir Therapy for Black Girls. Tawwab itin populiari socialiniame tinkle – instagrame savo paskyroje dalijasi patarimais, metodais ir idėjomis apie psichikos sveikatą, kiekvieną savaitę gyvai atsakinėja į sekėjų jai užduodamus klausimus apie santykius bei ribų palaikymą. Nedra Glover Tawwab su savo šeima gyvena Šarlotėje, Šiaurės Karolinoje (JAV).</p>
<a href="Knygų_sąrašas.html">Grįžti atgal</a>

</body>
</html>