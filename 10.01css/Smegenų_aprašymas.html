<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    
<p>Joe Dispenza dešimtmečius studijavo žmogaus protą: kaip jis veikia, kaip išsaugo informaciją ir kodėl nuolat atkartoja tuos pačius elgesio modelius. Pripažinimo sulaukusiame filme What the Bleep Do We Know!? („Ką, po galais, mes žinome!?“) jis pradėjo aiškinti, kaip galime vystyti smegenis: mokydamiesi naujų įgūdžių, lavindami gebėjimą susikoncentruoti, kai aplinkui siaučia chaosas, ir netgi gydydami kūną ir psichiką.

    Čia ši informacija pateikiama labai išsamiai. Autorius moko susigrąžinti proto kontrolę, paaiškina, kaip mintys sužadina chemines reakcijas, kurios sukelia priklausomybę nuo jausmų ir mąstymo ar elgesio modelių – taip pat ir tų, kurie daro mus nelaimingus. Žinodami, kaip susiformuoja blogi įpročiai, galime ne tik jų atsikratyti, bet ir perprogramuoti bei vystyti savo smegenis, kad blogų įpročių vietą užimtų nauji, pozityvūs ir naudingi įpročiai.
    
    
    Joe Dispenza gavo chiropraktikos daktaro laipsnį Gyvybės universitete Atlantoje, Džordžijos valstijoje. Jis taip pat studijavo biochemiją ir, baigęs universitetą, pradėjo gilintis į neurologiją, neuromokslus ir smegenų veiklą. Knyga „Vystykite savo smegenis“ yra pirmoji autoriaus knyga. Dr. Dispenza yra parašęs knygas tapusias pasauliniais bestseleriais: „Atsikratykite įpročio būti savimi“, „Jūs esate placebas“, „Tapkite antgamtiški“.
    
    Kartu su kitais mokslininkais ir mokytojais dr. Dispenza nusifilmavo populiariame filme What the BLEEP Do We Know!? („Ką, po galais, mes žinome!?“). Jis dažnai kviečiamas skaityti paskaitų ir garsėja gebėjimu gyvai ir paprastai pateikti mokslines koncepcijas nespecialistų auditorijai. Dr. Dispenza turi chiropraktikos kliniką Rainiere, Vašingtono valstijoje. www.drjoedispenza.com</p>
<a href="Knygų_sąrašas.html">Grįžti atgal</a>

</body>
</html>